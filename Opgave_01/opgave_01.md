
## **Opgave 01 (Website)**
Vi skal bruge en feature på GitHub, som hedder **Classroom Assignment**, der gør det nemmere for lærere at modtage og administrere **afleveringer**. Når du har accepteret en assignment, så oprettes der automatisk et privat repository til dig og læreren får automatisk adgang til dit private repository *(på den måde slipper I for at skulle tilføje os som kollaboratører)*.<br>

Da du får brug for at hente data fra en **API** skal du huske, at du får brug for **localhost** *(vha. XAMPP, Live Server extension i VSCode eller lignende)*.

<-- **Invitationslinket til jeres GitHub assignment** indsættes her i dag.

### **Krav**


Du skal bygge et website, som opfylder følgende krav:

*(Nedenstående skal så vidt muligt præsenteres på websitet på en **sammenhængende** måde. De må ikke bare smides ind på siden, som en række tilfældige tests)*

* Websitets emne og tema vælger du selv. Vælg noget der motiverer dig.

* Websitet skal være pænt. Hvis du ikke er god til design, farver, osv., så bed holdkammeraterne om hjælp og lad dig inspirere af andre sider på nettet, men lad være med at hugge et helt template. Du skal have styr på HTML'en og CSS'en.

* Websitet skal være responsivt.

* Du skal understøtte mindst 2 skærmstørrelser (f.eks. desktop og mobil).

* Der skal være en navigation, som skifter til en burger menu på mindre skærme.

* Der skal være flere undersider.

* Der skal være mindst én formular, som bliver valideret via eget Javascript og som giver feedback til brugeren (når brugeren begår en fejl, når formularen submittes med korrekt indhold, osv).

* Der skal være elementer på siden, der demonstrerer hvad du har lært ifm. events, variabler, funktioner, arrays, løkker, osv.

* Der skal gemmes noget data lokalt (via Local Storage eller Cookies). Du bestemmer selv hvad det skal bruges til.

	* Eksempel: Gem oplysninger fra en formularen i tilfælde af, at brugeren kommer til at navigere til en anden underside inden han/hun blev færdig med at udfylde den.
	
	* Eksempel: Gem diverse indstillinger  (font-size, lyst/mørkt tema, om en specifik sektion på siden skal vises, osv).

* Du skal hente data fra en API og udskrive oplysningerne pænt på siden.

* Du skal bruge mindst én JS timer (setTimeout eller setInterval). Du bestemmer selv, hvad den/de skal bruges til.

	* Eksempel: Skift et reklamebillede hvert tredje sekund.

	* Eksempel: Fetch data fra en API hvert minut *(PAS NU PÅ du ikke kommer til at bombardere ét tredjeparts API med tusindvis anmodninger! Husk at JS timers tager imod MILLISEKUNDER, ikke sekunder)*


